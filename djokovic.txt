Najbolji teniser sveta Novak Đoković nije uspeo da se plasira u finale Olimpijskih igara, pošto je petak u polufinalu izgubio od Nemca Aleksandra Zvereva sa 2:1 - 1:6, 6:3, 6:1.

Nakon ovog poraza, Đoković će u nedelju igrati za treće mesto i bronzanu medalju protiv Španca Pabla Karenja Buste, koji je u polufinalu izgubio od Rusa Karena Hačanova.

Đoković je set i po odigrao na izuzetno visokom nivou i imao je potpunu kontrolu, a onda je potpuno stao i Nemac je napravio retko viđen preokret, javlja FoNet.

U prvom setu Novak je bio potpuno dominantan, dva puta je oduzeo servis protivniku i poveo je za nešto više od pola sata. Kada je u petom gemu drugog seta napravio još jedan brejk i poveo 3:2 izgledalo je da Đokovića više ništa ne može da spreči da stigne do svog prvog finala na olimpijskim turnirima, ali je tada počeo povratak Zvereva.

